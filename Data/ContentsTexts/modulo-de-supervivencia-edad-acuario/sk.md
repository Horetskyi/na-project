# «Modul pre prežitie» vo Veku Vodnára

> Takže, Nová Akropola musí byť "Modul" alebo "Vozidlo" prežitia všetkých hodnôt. Akási archa, ktorá pláva po vodách a nesie zárodky Starého Veku do Nového Veku; od starého a slávneho človeka k novému a víťaznému človeku. Je zároveň akýmsi mostom; ktorý musí byť pevne postavený, aby odolal napätiu medzi oboma brehmi a cez ktorý môžu prejsť ľudia, ktorí sa ako takí uznávajú, stále si pripomínajúc existenciu Boha a vlastnú existenciu svojej nesmrteľnej duše, nad rámec nespočetných reinkarnácií.
>
> Udejú sa kataklizmy a vojny a partizánske boje, ktoré zredukujú populáciu, ako aj epidémie a mory, napríklad mor potkanov, ktorý sa už objavil v New Yorku. Bude to systém prírody na zastavenie demografického rastu, ktorý hrozí nechať duše — keďže ich počet je pevný — bez neba alebo Devachánu medzi vteleniami, s problémami, ktoré prináša nedostatok nebeského života a zabúdanie na útrapy a živočíšne radosti hmotného života.
>
> Za takéhoto obrazu má Nová Akropola zodpovednosť udržať pri živote sny, tradície, "iniciatické" prvky, ktoré budú slúžiť Pánom, ktorí sa stanú kráľmi, ak sa im vie postaviť trón.
>
> Preto hovoríme o OINA ako o "Module pre prežitie", prirovnávajúc ju k tým plavidlám, ktoré brázdia studený a temný priestor, nesúc vo svojom vnútri šikovnú a rozhodnú posádku, ktorej nevadí zomrieť v záujme naplnenia projektu.
>
> — *Bastión č. 34-1: OINA sa usiluje byť modulom pre prežitie. Jorge Ángel Livraga*

> Mnohé stroskotané osoby sa zachytávajú za stále pripravené rebríky našej nezatopiteľnej lode a nás je čoraz viac. Búrka nás nedokáže zlomiť. Nosíme v svojich útrobách zárodky nového sveta; tej šiestej poddrasy, ktorú musíme odviesť na bezpečné miesto, za víchricu a temnotu. Je to piata podrasa, ktorá hynie v mrazivých počiatkoch tohto Veku Vodnára, ale ktorá nemôže zabrániť príchodu nového človeka.
>
> — *Bastión č. 12-1: Veslujúc v búrke. Jorge Ángel Livraga*
