# Ο ιδρυτής και η επαφή του με την «Λευκή Ιεραρχία»

> Όπως ανακοινώθηκε στο nº 1 της «ALMENA», σκοπεύω να αναπτύξω το θέμα της σχέσης μας με την Ιεραρχία και του πώς ήρθαμε στον κόσμο πριν από 24 χρόνια. Καθώς Εγώ είμαι ο Ιδρυτής, αυτές οι απλές σελίδες θα αποκτήσουν την αξία ιστορικού εγγράφου όταν περάσει ο καιρός. Μπροστά σ’ αυτό το ενδεχόμενο αισθάνομαι εξαναγκασμένος να γράψω κάτι που η Προσωπικότητά μου απορρίπτει έντονα, αλλά που είναι αναγκαίο για την κατανόηση των γεγονότων και ώστε στο μέλλον να μην υπάρξουν σοβαρές παραμορφώσεις της γνώσης της δικής μου Ζωής, πράγμα που θα μπορούσε να οδηγήσει σε παραμόρφωση ολόκληρου του Έργου.
>
> — *Almena nº 2: Εισαγωγή. Jorge Ángel Livraga*

> Με συχνότητα σχεδόν διμηνιαία συνέχισα να λαμβάνω γράμματα από την Άντιαρ, με συμβουλές σχετικά με τις αναγνώσεις μου και με ορισμένες ασκήσεις. Μπροστά στην υπόδειξη ότι θα μου χρειαζόταν ένας πολύ ιδιωτικός χώρος για τις σπουδές και τους στοχασμούς μου, σκέφτηκα να μετατρέψω το υπόγειο του σπιτιού μου, στην οδό Amenábar 863, σε μια μορφή «Κρύπτης». Το σχέδιο εγκρίθηκε και αφοσιώθηκα στο πολύ κοπιαστικό έργο να βγάλω από μέσα τα παλιά υπολείμματα βαρελιών κρασιού και άλλα πράγματα που είχαν συσσωρευτεί. Είδα με έκπληξη ότι οι σιδερένιες δοκοί της οροφής το χώριζαν σε 7 μέρη, ότι η ορθογώνια κάτοψή του πλησίαζε πολύ τις «χρυσές» αναλογίες και ότι ήταν προσανατολισμένο σύμφωνα με τα 4 σημεία του ορίζοντα. Ομολογώ ότι η έκπληξή μου κράτησε λίγο, γιατί τότε είχα ήδη την εσωτερική βεβαιότητα ότι εργαζόμουν για «Την Ιεραρχία», τους «Διδασκάλους της Σοφίας» ή όπως αλλιώς θέλει να τους ονομάσει κανείς.
>
> — *Almena nº 12: Η Νεότητά μου VI. Jorge Ángel Livraga*

> Η Μασονία στις διάφορες παρατάξεις της και ο Παραδοσιακός Ροδοσταυρισμός (όχι εκείνος του AMORC που ιδρύθηκε στις αρχές του 20ού αιώνα) υπήρξαν προσπάθειες της Ιεραρχίας να διασώσει ορισμένα Στοιχεία μυητικού χαρακτήρα στον 19ο αιώνα και στον προηγούμενο· αλλά αυτές οι προσπάθειες εκφυλίστηκαν σε μορφές ιδιαίτερα πολιτικοποιημένες και εξουδετερωμένες από τον θετικιστικό Διαφωτισμό και από τον Μαρξισμό, που γεννήθηκαν από μια θεωρητική διανόηση της Ζωής, το αντίθετο της αληθινής Παραδοσιακής Εσωτερικής Γνώσης.
>
> (...) Εμφανίζεται τότε η μορφή της H.P.B., περιτριγυρισμένη από μια πλειάδα «Παλιών» Ψυχών που ανταποκρίνονται στο κάλεσμα της Ιεραρχίας, και ιδρύεται η Θεοσοφική Εταιρία. Παρά την αρχική επιτυχία, και αυτό το Κίνημα αναμειγνύεται επικίνδυνα με την χαοτική αναρχία που εκπορεύεται από τη Σκοτεινή Όψη της Διαδικασίας Αποκατάστασης.
>
> (...) Από τη Χρυσή Ράτσα θα περάσει στην ευρωπαϊκή ήπειρο η μορφή που ονομάστηκε «Στοά Θούλη», για την οποία υπάρχει αρκετή, έστω και εξωτερική, πληροφόρηση, και που θα έδινε ώθηση και δικαιολόγηση στο πολιτικό κίνημα που συνηθίζουμε να περιλαμβάνουμε στην ονομασία «Ναζισμός», με τους προλόγους και τους επιλόγους του.
>
> (...) Εγώ, έχοντας περάσει τα 20 (η ηλικία κατά την οποία άρχισα να γράφω το ANKOR), ξεκίνησα τις εργασίες μου στο υπόγειο της Amenábar, μεταμορφωμένο σε Κρύπτη Αιγυπτιακού Τελετουργικού, και συνέχισα να λαμβάνω, τώρα από τον Sri Ram, ορισμένα γράμματα από την Άντιαρ και φωτοτυπίες και καρμπόν αντίγραφα φαινομενικά πολύ παλιά, που έφεραν πάντα ως αποστολέα «Madras 20 th». (...) Επισκέφθηκε την Κρύπτη και την ενέκρινε, αλλά μου φάνηκε με λίγο ενθουσιασμό. Όμως μια εσωτερική Θέληση, που ευτυχώς δεν με εγκατέλειψε σε όλη μου τη ζωή, με έκανε να συνεχίσω με δική μου ώθηση, πέρα από τις εγκρίσεις που η νεότητά μου θα ήθελε να είναι πιο ενθουσιώδεις. Τα δύο πρώτα χρόνια της Κρύπτης με οδήγησαν να αναπτύξω τη δυνατότητα να έρθω σε πιο άμεση επαφή με τους άγνωστους Δασκάλους μου.
>
> — *Almena nº 16: Η Νεότητά μου X. Jorge Ángel Livraga*

> Από τον Δάσκαλο A. έμαθα τις αρμονικές σχέσεις κάθε τινος που θέλει να εκδηλωθεί αρμονικά. Από τον Δάσκαλο Aa. να εμβαθύνω στις προηγούμενες ενσαρκώσεις με ελάχιστη παραμόρφωση από την επικάλυψη εικόνων και βιωμάτων. Από τον Δάσκαλο M. (έμμεσα) να αναζητώ την αλήθεια χωρίς άσκοπες περιστροφές και να επιβάλλω τη θέληση πάνω στα πάθη. Από τον Δάσκαλο K.H. (έμμεσα) να κατανοήσω την αποστολή του Νέου Ανθρώπου και της 6ης Υποράτσας.
>
> — *Almena nº 16: Η Νεότητά μου XIII. Jorge Ángel Livraga*

> Θέλω να ξεκαθαρίσω, κατ’ αρχάς, ότι υπάρχουν Διατάγματα που υποχρεώνουν όλες τις Εθνικές Δομές σε μια ελάχιστη ανάπτυξη... αλλά ΠΟΤΕ δεν έχει αποφασιστεί μια μέγιστη ανάπτυξη. (...). Έχω αναφερθεί πολλές φορές στο ότι, μέσα στα όσα μπορούμε να γνωρίζουμε, η Ιεραρχία επιχειρεί μια μορφή Κινήματος που να μη «καεί» σε λίγα χρόνια, να μη μεταλλαχθεί ούτε να μεταμορφωθεί, και που να μπορεί να συνεχίσει με την ίδια τονικότητα πέρα από τη φυσική ζωή του Ιδρυτή του.
>
> — *Mando nº 8: Ανάπτυξη. Jorge Ángel Livraga*

> Πέρα από κάθε τι μεταφυσικό και οντολογικό, υπάρχει στη Φύση μια μηχανική της ύπαρξης που αντανακλάται στα γεγονότα και στην ίδια την ύπαρξη. Όποιος γνωρίζει αυτούς τους νόμους της ιστορικής μηχανικής δεν χρειάζεται να «προφητεύει» για να ανακαλύψει τις νέες πορείες με προπορεία αρκετών δεκαετιών και ακόμη και αιώνων (...). Είναι επίσης καλό να ληφθεί υπόψη μια μηχανική των συγκινήσεων και των αισθημάτων που θα αποτελέσουν τους κινητήρες εκκίνησης των Σχεδίων της Ιεραρχίας... ώστε να εισέλθει σε ζωτικό κύκλο το προ-σχεδιασμένο πρόγραμμα.
>
> — *Mando nº 54: Μπροστά στην κατάσταση της Ευρώπης και του Κόσμου. Jorge Ángel Livraga*
