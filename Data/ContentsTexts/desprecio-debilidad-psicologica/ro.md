# Dispreț față de slăbiciunea psihologică

> În sfaturile noastre adresate acropoliștilor, obișnuim să reafirmăm adesea necesitatea unei înaintări hotărâte, a unei voințe neclintite, a valorii simbolurilor magice și a stindardelor. Dar uităm că oamenii noștri, în marea lor majoritate, au nevoie și de puțină afecțiune, de atenție chiar și pentru micile lor neajunsuri ca să învețe să le depășească, să le asculte neghiobiile pentru a le putea vedea ca atare și pentru a trece peste barierele enervante. Vreau ca MM-urile mele Naționale să-și dea seama că ele nu conduc «rasa aleasă», pentru că nu există rase alese. Ele conduc doar câteva semințe ale celei de-a șasea subrase, adesea amestecate cu cantități de bălegar… dar bălegarul este îngrășământ și semințele au nevoie de el. Așadar, în loc să-ți arăți scârba, învață să ara Pământul Vieții.
>
> — *Comanda nr. 42: Necesitatea de a promova bune relații în structuri. Jorge Ángel Livraga*

> Acropolistul trebuie să știe să-și potolească Kama-manas și să se curețe de acele elemente feminoide (în cel mai rău sens al cuvântului) care îl aruncă în brațele animalității subconștiente; de spiritul evadării, de întoarcerea spatelui la viață și de a se lăsa răpit de Forțele Tenebroase. Trebuie să evite acest tip de viol psihic pentru ca apoi, în corpul său astral și mental, să nu se nască larve elementale care îi vor usca Sufletul.
>
> — *Bastionul nr. 61-3: Despre fragilitatea psihologică a unor acropoliști. Februarie 1982. Jorge Ángel Livraga*

> Având un spirit sensibil, boala Corpului său Astral îl transformă într-un excesiv de sensibil, iar în mijlocul luptei feroce pe care o ducem împotriva Forțelor Tenebroase, el este ca porțelanul deja crăpat pe dinăuntru și pe dinafară, care împiedică picioarele celor care lucrează și îi face să se miște cu mare grijă pentru a nu atinge structura psihologică fragilă a celui afectat. Cere în mod constant afecțiune și înțelegere, dar nu oferă celor din jur același lucru pe care îl cere, sau o face prin impulsuri exagerate care izvorăsc din instinctul său puternic dezvoltat de această formă de molimă invizibilă. Într-un dezechilibru constant, crede că ceilalți au obligația morală de a avea grijă de el și de a-l susține, fără a se preocupa vreodată să-și întărească propriile picioare psihice.
>
> — *Bastionul nr. 70-1: Pericol: Fragilitatea. Decembrie 1982. Jorge Ángel Livraga*
