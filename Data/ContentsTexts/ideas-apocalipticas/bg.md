# Апокалиптични идеи

> Като оставим настрана апокалиптичните митове, отнасящи се до годината 2000 – хронология, която засяга само християните, малцинство в Света – факт е, че към средата на първия век от Ерата на Водолея перспективите се помрачават. Астрологичните позиции и появата на необичайни слънчеви петна предвещават сериозни разстройства в Човечеството, особено на психическо ниво. Над замръзналите води на Водолея се надвисва жестока буря, в която ще потънат много елементи и фактори от икономиката, политиката и религията, считани досега за относително солидни.
> 
> Дъх на лудост обсебва Човечеството и трябва да сме подготвени да се изправим пред най-големите безредици.
> 
> На индивидуално ниво етерите, които покриват и защитават нашите по-низши тела, ще бъдат подложени на тежки изпитания, затова ви препоръчвам да канализирате течения на мнение, абсолютно противоположни на наркотиците и, сред акрополците, намаляване на консумацията на тютюн и алкохол и повишаване на хигиената във всички отношения.
> 
> Церемониите трябва да се поддържат, но да се редуват или да се свързват с трудове и усилия, които ни «втвърдяват» и ни правят устойчиви на несгоди и атаки.
> 
> Също така трябва да се засили икономическата част и всички възможни елементи за оцеляване: приближаваме се към варварска епоха, в която слабите ще изчезнат от театъра на Историята. Трябва да бъдем силни и да възпитаваме нашите хора в сила и чистота, защото по-младите ще се нуждаят от тези източници на сила, за да не се провали този нов опит да се установи модул на шестата подраса на петата раса без предварително да остави, поне, дълбоки следи, които бъдещите пътешественици да могат да следват.
> 
> Виждате, че и в двата аспекта трябва да подновим нашия Ентусиазъм и Вътрешна Сила, за да преодолеем много вероятните трудности, които, победени като митологичния дракон, ще ни позволят достъп до Епоха на По-Голяма Светлина.
> 
> Нямаме време да се занимаваме с малките проблеми на личността, като ставаме нейни съучастници. Трябва да говорим ясно и силно. ТРЯБВА ДА СЕ БЪДЕ ИЛИ ДА НЕ СЕ БЪДЕ.
> 
> — *Заповед № 52: Внимание към промените и събитията. Хорхе Анхел Ливрага*
