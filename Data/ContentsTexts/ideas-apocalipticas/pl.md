# Apokaliptyczne idee

> Pomijając apokaliptyczne mity odnoszące się do roku 2000 – chronologia, która dotyczy tylko chrześcijan, mniejszości na świecie – prawdą jest, że w połowie pierwszego stulecia Ery Wodnika perspektywy się zaciemniają. Pozycje astrologiczne i pojawienie się niespotykanych plam słonecznych zwiastują poważne zaburzenia w Ludzkości, zwłaszcza na poziomie psychicznym. Nad lodowatymi wodami Wodnika wisi zaś gwałtowna burza, na której zatonie wiele elementów i czynników gospodarczych, politycznych i religijnych dotąd uważanych za względnie stałe.
> 
> Powiew szaleństwa nęka Ludzkość i musimy być przygotowani, by stawić czoła największym zamieszkom.
> 
> Na poziomie indywidualnym także etery, które okrywają i chronią nasze niższe ciała, będą poddane ciężkim próbom, dlatego zalecam propagowanie prądów opinii absolutnie sprzecznych z narkotykami oraz, wśród akropolitów, zmniejszenie spożycia tytoniu i alkoholu i zwiększenie higieny we wszystkich aspektach.
> 
> Ceremonie należy utrzymać, ale przeplatać je lub łączyć z pracami i wysiłkami, które nas «utwardzą» i uczynią odpornymi na przeciwności losu i ataki.
> 
> Należy także wzmocnić stronę ekonomiczną oraz wszystkie możliwe elementy przetrwania: zbliżamy się do barbarzyńskiej epoki, w której słabi znikną z teatru Historii. Musimy być silni i wychować naszych ludzi w sile i czystości, gdyż młodsi będą potrzebować tych źródeł mocy, aby ta nowa próba ustanowienia modułu szóstej podrasy piątej rasy nie zakończyła się niepowodzeniem bez pozostawienia przynajmniej głębokich śladów, które podróżnicy przyszłości będą mogli śledzić.
> 
> Widzicie, że w obu aspektach musimy odnowić nasz Entuzjazm i Moc Wewnętrzną, by przezwyciężyć bardzo prawdopodobne trudności, które, pokonane jak mityczny smok, umożliwią nam dostęp do Ery Większego Światła.
> 
> Nie mamy czasu, by rozważać drobne problemy osobowości, czyniąc się ich wspólnikami. Trzeba mówić jasno i głośno. TRZEBA BYĆ LUB NIE BYĆ.
> 
> — *Rozkaz nr 52: Uwaga na zmiany i wydarzenia. Jorge Ángel Livraga*
