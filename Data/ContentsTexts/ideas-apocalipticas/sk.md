# Apokalyptické myšlienky

> Odhliadnuc od apokalyptických mýtov týkajúcich sa roku 2000 – chronológie, ktorá sa dotýka iba kresťanov, menšinovej skupiny vo svete – pravdou je, že v polovici prvého storočia éry Vodnára sa vyhliadky zatmievajú. Astrologické postavenia a objavenie nezvyčajných slnečných škvŕn predzvestujú vážne rozvraty v ľudstve, najmä na psychickej úrovni. Nad mrazivými vodami Vodnára sa vznáša divoká búrka, pri ktorej ztroskotá mnoho ekonomických, politických a náboženských prvkov a faktorov, považovaných doteraz za relatívne pevné.
> 
> Nádych šialenstva prenasleduje ľudstvo a musíme byť pripravení čeliť najväčším nepokojom.
> 
> Na individuálnej úrovni budú étery, ktoré obalujú a chránia naše nižšie telá, tiež vystavené tvrdým skúškam, preto vám odporúčam, aby ste presadzovali názory absolútne protidrogového charakteru a medzi akropolistami zníženie spotreby tabaku a alkoholu a zvýšenie hygieny vo všetkých ohľadoch.
> 
> Ceremónie sa musia zachovať, ale mali by byť striedané alebo spojené s prácami a úsilím, ktoré nás „otvrdia“ a urobia odolnými voči nepriazni osudu a útokom.
> 
> Rovnako treba posilniť ekonomickú stránku a všetky možné prvky prežitia: približujeme sa k barbarskej dobe, v ktorej slabí zmiznú z javiska dejín. Musíme byť silní a vychovávať našich ľudí v sile a čistote, lebo mladší budú potrebovať tieto zdroje moci, aby tento nový pokus o zavedenie modulu šiesteho poddruhu piatej rasy nezlyhal bez toho, aby predtým zanechal aspoň hlboké stopy, ktoré budú môcť sledovať cestovatelia budúcnosti.
> 
> Vidíte, že v oboch aspektoch musíme obnoviť naše nadšenie a vnútornú silu, aby sme prekonali veľmi pravdepodobné ťažkosti, ktoré, keď ich premôžeme ako mýtického draka, nám umožnia prístup do ery väčšieho svetla.
> 
> Nemáme čas zaoberať sa malými problémami osobnosti a stávať sa ich komplicmi. Treba hovoriť jasne a nahlas. TREBA BYŤ ALEBO NEBYŤ.
> 
> — *Príkaz č. 52: Pozor na zmeny a udalosti. Jorge Ángel Livraga*
