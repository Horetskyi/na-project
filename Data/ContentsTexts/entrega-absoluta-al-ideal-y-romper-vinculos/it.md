## Consegna assoluta all’Ideale e rottura dei vincoli con l’esterno

Ogni giorno che passa, ogni ora che passa, ogni minuto che passa dovete dedicarlo totalmente ad Acrópolis. Tutti i giorni dobbiamo lavorare per Acrópolis, e cercare di fare un socio, attaccare manifesti, svolgere tutti i lavori necessari di traduzioni, di scambi, che ci permettano di avere ogni volta più fratelli, più mani unite, più braccia alzate che indichino l’orizzonte.

> Bastione n. 60-1: Messaggio di Capodanno del MM. JAL. Gennaio 1982. Jorge Ángel Livraga

---

Nel nostro Movimento non ti chiediamo di essere un anacoreta, ma comincia a rompere catene inutili con amici e amiche che non partecipano al tuo Ideale pur conoscendolo, e con ogni persona, chiunque sia, che si opponga alla tua attuale Visione Spirituale, poiché mantenere quei vecchi rapporti farà del male a Te e a quelle persone, che non si sono ancora risvegliate come filosofi; che si vergognerebbero di Te o si burlerebbero di ciò che hai di più sacro: il Tuo Ideale Acropolitano.

> Bastione n. 30: Alcuni consigli pratici per i nuovi Acropolitani. Febbraio 1979. Jorge Ángel Livraga

---

Dobbiamo evitare la trappola psicologica tesa da “Kama-manas” di sentire il tempo dedicato a Nuova Acropoli come qualcosa di “strappato” alle nostre vite. La verità è esattamente il contrario; le uniche ore utili della nostra attuale incarnazione sono quelle dedicate all’Ideale. Tutto il resto è polvere che il vento della vita si incarica di disperdere.

> Bastione n. 63-3: Su come sfruttare il tempo. Maggio 1982. Jorge Ángel Livraga

---

Il pensare che bisogna essere “preparati” per formare discepoli non deve limitarsi a una preparazione intellettuale, neppure culturale. Vale più una volontà decisa e desta che permetta UN CONTATTO REALE CON LA NATURA E CON GLI DEI… L’epoca dell’“enciclopedismo” è già passata!

E se ci sono “vecchi discepoli” che non capiscono questo, bisogna trasferirli alla Centrale e dare loro lavori scolastici, lasciando quelli di prima linea, di captazione e difesa dell’Ideale ad altri più giovani di cuore, più “aggressivi” e vigorosi. Abbiamo bisogno, ai “bordi di taglio” dell’Impero, di persone totalmente votate all’Ideale, di idee semplici e chiare, di forza ascensionale naturale, che non si facciano troppi problemi davanti a nulla.

> Comando n. 26: Relazione dei MN e dei discepoli. Jorge Ángel Livraga
