## Absolútne odovzdanie ideálu a pretrhnutie väzieb s vonkajším prostredím

Každý deň, každú hodinu, každú minútu ich máte venovať výlučne Novej Akropole. Každý deň musíme pracovať pre Novú Akropolu a snažiť sa získať člena, lepiť plagáty, vykonávať všetky nevyhnutné práce prekladov, výmen, ktoré nám umožnia mať čoraz viac bratov, viac zjednotených rúk, viac rúk zdvihnutých, ktoré ukazujú na horizont.

> Bastión č. 60-1: Novoročné posolstvo MM. JAL. Január 1982. Jorge Ángel Livraga

---

V našom hnutí od teba nevyžadujeme, aby si bol anachoretom, ale začni pretrhávať zbytočné putá s priateľmi, ktorí sa nezúčastňujú na tvojom Ideáli hoci ho poznajú, a s každou osobou, nech je to ktokoľvek, ktorá sa postaví proti tvojej súčasnej duchovnej vízii; pretože udržiavanie týchto starých vzťahov ublíži tebe i týmto osobám, ktoré sa ešte neprebudili ako filozofi; ktoré by sa za teba hanbili alebo by sa posmievali tomu, čo máš z najsvätejšieho: tvojmu Akropolitnému Ideálu.

> Bastión č. 30: Niekoľko praktických rád pre nových akropolistov. Február 1979. Jorge Ángel Livraga

---

Musíme sa vyhnúť psychologickej pasci naviazanej "Kama-manas" cítiť čas venovaný Novej Akropole ako niečo "odtrhnuté" z nášho života. Pravda je práve naopak; jediné užitočné hodiny našej aktuálnej inkarnácie sú tie, ktoré sú zasvätené Ideálu. Všetko ostatné je prach, ktorý vietor života rozmetá.

> Bastión č. 63-3: O tom, ako využiť čas. Máj 1982. Jorge Ángel Livraga

---

Myslieť si, že treba byť "pripravený" na formovanie učeníkov, by sa nemalo obmedzovať len na intelektuálnu prípravu, ba ani na kultúrnu. Viac stojí odhodlaná a prebudená vôľa, ktorá umožní SKUTOČNÝ KONTAKT S PRÍRODOU A S BOHMI… Éra "encyklopedizmu" už pominula!

A ak sú "starí učeníci", ktorí tomu nerozumejú, treba ich presunúť do centrály a zadať im školské práce, pričom prácu prvej línie, získavania a obrany Ideálu, nechať iným mladším srdcom, viac "agresívnym" a snaživým. Potrebujeme na "rezných hraniciach" Impéria ľudí úplne odovzdaných Ideálu, s jednoduchými a jasnými ideami, s prirodzenou vzostupnou silou, ktorí si z ničoho nerobia veľké starosti.

> Mando č. 26: Vzťah MN a učeníkov. Jorge Ángel Livraga
