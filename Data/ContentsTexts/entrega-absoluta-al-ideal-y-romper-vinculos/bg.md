## Абсолютно отдаване на идеала и разкъсване на връзките с външния свят

Всеки изминал ден, всеки изминал час, всяка изминала минута трябва да ги посветите изцяло на Нов Акропол. Всеки ден трябва да работим за Нов Акропол и да се стремим да привлечем член, да залепваме плакати, да изпълняваме всички необходими задачи по преводи и по обмени, които ни позволяват все повече да имаме братя, повече обединени ръце, повече вдигнати ръце, които да сочат хоризонта.

> Бастион № 60-1: Новогодишно послание на MM. JAL. Януари 1982. Jorge Ángel Livraga

---

В нашето Движение не ви искаме да бъдете анахорет, но започнете да разкъсвате безполезни вериги с приятели и приятелки, които не участват в вашия Идеал въпреки че го познават, и с всяко лице, който и да е, което се противопоставя на вашата сегашна Духовна Визия, защото поддържането на тези стари отношения ще навреди на вас и на тези хора, които още не са се пробудили като философи; които биха се срамували от вас или биха се подигравали на онова, което имате най-свещено: вашия акрополен идеал.

> Бастион № 30: Някои практически съвети за новите акрополци. Февруари 1979. Jorge Ángel Livraga

---

Трябва да избягваме психологическата примка, поставена от "Kama-manas", да възприемаме времето, посветено на Нов Акропол, като нещо "изтръгнато" от живота ни. Истината е точно обратната; единствените полезни часове на нашето настоящо въплъщение са тези, посветени на Идеала. Всичко останало е прах, който вятърът на живота се грижи да разпръсне.

> Бастион № 63-3: За това как да оползотворим времето. Май 1982. Jorge Ángel Livraga

---

Мисълта, че трябва да си "подготвен", за да формираш ученици, не бива да се ограничава до интелектуална, дори културна подготовка. По-ценна е решителна и пробудена воля, която позволява РЕАЛЕН КОНТАКТ С ПРИРОДАТА И С БОГОВЕТЕ… Епохата на "енциклопедизма" вече мина!

А ако има "стари ученици", които не разбират това, трябва да ги преместим в Централата и да им дадем шоластична работа, като оставим задачите от първа линия — привличане и защита на Идеала — на други, по-млади по сърце, по-"агресивни" и енергични. Нуждаем се по "острите ръбове" на Империята от хора напълно отдадени на Идеала, с прости и ясни идеи, с естествена възходяща сила, които не се тревожат излишно за нищо.

> Команда № 26: Списък на МН и ученици. Jorge Ángel Livraga
